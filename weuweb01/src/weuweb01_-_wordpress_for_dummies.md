<header style="float:right;">
  <img src="../../resources/img/tcstenungsund.png" style="width:5em;" />
</header>

# Webbutveckling 1: Wordpress for Dummies

*I detta grupparbete är målsättningen att ni skall lära er samarbete och bygga en enkel sida med CMSen Wordpress som grund.*

## Förutsättningar

Gruppuppgift för 3-4 elever.

### Resurser
* [Wordpress.com](https://www.wordpress.com/)
* [Wordpress.org](https://www.wordpress.org/)

> Tips! På Wordpress.com kan man visserligen sätta upp ett gratiskonto, men det går också att installera Wordpress lokalt, och få massor av fler möjligheter.

## Uppgiftsbeskrivning

Börja med att bestämma vad er sida skall handla om. Detta är er primära CTA (Call To Action), och kan även knytas till sidans Bussiness Objective.

> Tips! Bra exempel kan vara: "Så gör du din dator snabbare!", "Hur kålsoppa kan förbättra din hälsa" eller "Ta tag i din privatekonomi"

När ni beslutat om ett ämne att skriva om börjar förarbetet. Titta på sidor på nätet som behandlar liknande ämnen, notera hur de använder färger och typsnitt för att förmedla sitt budskap. Använd er av verktyg som t.ex [Coolors](https://coolors.co/) och [Google Fonts](https://fonts.google.com/) för att hitta ett utseende ni är nöjda med. Skapa både ett antal wireframes och en moodboard. Digitalt eller fysiskt spelar ingen roll.

Skall er sida ha något slags anknytning till sociala medier? Hur skall ni integrera det? Hur skall sidbesökarna kunna komma i kontakt med er? Skall ni ha någon kommentarsfunktion på sidan?

I nästa steg letar ni reda på ett tema som motsvarar er wireframe. Installera det och börja anpassa dess färger och typsnitt utifrån er dokumentation.

Lägg till innehållet.

Allt material ni använder på sidan skall vara upphovsrättsligt godkänt. Med andra ord måste ni antingen köpa bilder, eller följa reglerna för Creative Commons. Detsamma gäller de texter ni kopierar. Då ni inte förväntas fylla sidan med egna texter får ni gärna hämta dem från t.ex Wikipedia.

Lägg till moduler. Se efter vilka moduler som passar just er sida, lägg till och konfigurera dem.

<div style="page-break-after: always;">&nbsp;</div>

## Förväntat resultat

En färdig komplett sida med Wordpress som grund, samt dokumentation för densamma. Dokumentationen skall innehålla färgschema, val av fonter, en moodboard och minst en wireframe. Den skall också inkludera en reflektion över hur ert resultat skiljer sig från hur ni först planerade, och varför. Den bör lista era business objectives och alla CTA ni använder.

### Vilka filer?

En PDF innehållande dokumentationen för sidan.

### Var skall de lämnas in?

På vår lärplattform [It's Learning](https://stenungsund.itslearning.com/) finns ett kursrum med samma namn som den här kursen, under *Innehåll* / *Inlämningar* hittar du en inlämningskatalog med samma namn som den här uppgiften.

---

<footer style="columns: 2">
  <p>Detta dokument är licenserat under Creative Commons BY-SA. Bilder och fotografier tillhör respektive upphovsman, och befinner sig inte nödvändigtsvis under en Creative Commons-licens.</p>
  <p>Dokumentet är skapat och uppdaterat av Kenneth Frantzen (@seetee på GitHub).</p>
</footer>
